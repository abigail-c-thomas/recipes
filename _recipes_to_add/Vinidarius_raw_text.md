APICI EXCERPTA A VINIDARIO VIRO INLVSTRI

III. BREVIS PIMENTORVM QUAE IN DOMO ESSE DEBEANT VT CONDIMENTIS NIHIL DESIT: crocu piper zingiber lasar foliu baca murte costu cariofilu spica Indica addena cardamomu spica nardi.

de seminibus hoc: papaber semen rude baca rute baca lauri semen aneti semen api semen feniculi semen ligustici semen eruce semen coriandri cuminu anesu petroselinu careu sisama.

de siccis hoc: lasaris radices menta nepeta saluia cuppressu origanum zyniperum cepa gentiana \[bacas\] timmi coriandrum pirethru citri \<folia\> pastinaca cepa ascalonia radices iunci anet\<um\> puleiu eiperum aliu osprea samsucu innula silpium cardamomum.

de liquoribus hoc: mel defritu carinu piperiu passu.

de nucleis hoc: nuces maiores nucleos pinos amicdula aballana.

de pomis siccis hoc: damascena datilos uba passa granata. hec omnia in loco sicco pone ne odorem et uirtutem perdant.

VINIDARIUS BREVIS CYBORUM

I. cacabina minore: olera diuersa elixa compone et pullina inter se, si uolueris; condis liquamine et oleo et bulliat. teres piper modicum et folium et cum tritura conmisces ouum et tribulas.

\<Ia\> alia tritura unde perfundes caccabina: teres ergo folium quantum conpedat cum cerifolio uno et quarta parte de lauri baca, et medium caulis elixi et folia coriandri, et solues de iuscello eius et uaborabis in cinere calido; et adornas antequam fundas in uasculo; perfundis conditum et sic ponis.

II. caccabina fusile: malbas porros betas siue coliclos elixatos turdos atque esicia de pullu copadia porcina siue pullina et cetera que in presenti habere poteris conpones uariatim. teres piper lygisticum cum uini ueteris pondo duo, liquamen pondo I, mel pondo I, olei aliquantu. gustata, idem permixta et temperatam mittis in patinam et fac ut modice fereueat, et cum quoquitur adicies lactes sextario uno, oua dissoluta cum lacte; perfundes patinam; mox constrinxerit, inferes.

III. ofellas garatas: ponis ofellas in sartagine, adices liquamen libra I, olei similiter, mellis aliquantum et sic frigis.

IIII. ofellas assas: exbromabis diligenter et in sartagine mittis. friges inogaru, postea simul cum ipsu inogaru inferes et piper aspargis.

V. aliter ofellas: \[si\] in liquamine frigantur et calide melle unguantur et sic inferantur.

VI. ofellas garaton: lasar zingiber cardamomum et uno acitabulo liquamen misces cum his omnibus tritis et ibi ofellas quoques.

VII. pisces scorpiones rapulatos: cocis in liquamen et oleo et cum mediauerint coctura tolles. rapas elixas madidas et minutissime concisas manibus depressabis ut umorem non habeant et cum pisce obligas et bulliat cum oleo abunde. et cum bulliuerit teres ciminum lauri baca dimidia, addes propter colore crocu. amulabis de oridia propter spissitudinem. superfundes et tunc inferes. addes modicum acetu.

VIII. pisces frixos cuiuscumque generis sic facies: teres piper coriandri semen lasaris radices origanu ruta cariotam; suffundes acetum oleum liquamen, adicies defritum. hec omnia temperabis et in caccabulo mittis et ferbeat. cum calefeceris eosdem pisces superfundes. asparso piper et inferes.

VIIII. item pisces frixos sic facies: teres piper ligisticu baca lauri coriandrum mel liquamen uinu; passu uel carenu temperas. coques igni lentu, amulo orizie obligas et inferes.

X. pisces assos: teres piper ligisticum saturegia cipam siccam; suffundes acetu, adicies cariota anetu ouorum uitella mel acetum liquamen oleu defritu. hec omnia in uno mixta perfundes.

XI. pisces inotocano: friges pisces; teres piper ligisticum rutam condimenta uiridia cepa sicca. adicies oleo \<uinum\> liquamen et inferes.

XII. sardas sic facies: teres piper ligistici semen origanu cepam siccam ouorum cottorum uitella acetu oleum. hec in unum temperas et perfundes.

XIII. pisces inotogono: a crudo pisces quos uolueris labas, conponis in patinam; mittis oleum liquamen uinum fasciculos porri et coriandri; coquitur. teres piper origanu ligisticum et fasciculos quos elixasti teres et suffundes inpesa de patina. facis ut obliget. cum bene tenuerit, piper asparso inferebis.

XIIII. mullos anetatos sic facies: rades pisces, lababis, in patinam conponis; adicies oleum liquamen uinu fasciculos porri et coriandri; mittes ut coquatur. adicies piper \<anethi semen\> in mortario, fricabis; adicies oleum et parte aceti; uino passo temperauis, traicies in caccabo, ponis ut ferueat. amolo obligabis et patinam piscium perfundis. insuper piper aspargis.

XV. aliter mullos: rades, labas, conponis in patinam. adicies oleo liquamen uinu, in coctura fasciculum porri et coriandri. inponis ut coquatur. teres piper ligisticum origanum, adicies de iure suo – hec de patella – uino passo temperas; mittis in caccabo, ponis ut ferueat; amulo obligabis et patella postea perfundes. piper aspargis et inferes.

XVI. murenas aut anguilas uel mullos sic facies: purgabis, conponis in patinam diligenter. adicies in mortario piper legisticum origanum menta cepam arida, effundes uini acetabulum, liquaminis dimidium, mellis tertiam partem, modice defritu ad cucliare. debent autem hoc iure coperiri, ut super cocturam supersit aliquid iuris.

XVII. locustas \<et isquillas\>: teres piper ligisticum api semen, effundes acetum liquamen ouorum uitella et mixta in unum perfundis et inferes.

XVIII. in piscibus elexis: teres piper ligisticum appi semen origanum; suffundes acetum, adicies nucleos pineus, gariota quod satis sit, mel acetu liquamen sinapem. temperabis et uteris.

XIX. patina soliarum ex obis: rades, purgas, conponis in patinam; adicies liquamen oleum uinum fasciculum porri et coriandri \[semen\]; mittis ut quoquatur. teres piper modicum origanum, suffundis iux suo sibi; adicies iuri dicem cruda oua; dissoluis et in unum corpus facies. traicies in patinam super solias. ad ignem lentum pones ut decoquat, et cum duxerit piper adspargis.

XX. porcellum coriandratum: assas porcellum diligenter; facies mortarium sic in quo teres piper anetu origanum coriandrum uiride; admisces mel uinum liquamen oleum acetum defritum. hec omnia calefacta perfundes et aspargis uua passa nucleos pineos et cepam concisam, et sic inferes.

XXI. porcello unocoto: porcellum accipies, ornauis, quoque in oleo et liquamen. cum quoquitur adicies in mortario piper ruta baca lauri liquamen, passu siue carenu, uino uetus; simul omnia teres. temperas et traicies in patinam heneam. mittis eum \[XXII\] porcellum eo iure, perquoque; cum autem leuas, amulo oblicabis et sic in uas transfers et inferes.

XXIII. porcellum timo sparsum: porcellum lactentem pridie occisum elixas sale et anetu, et in aqua frigida adsidue intingis ut candorem habeat. deinde condimenta uiridia timmum polleium modicum oba dura ciba concisa minuta; ea omnia superspargis, et condis liquamen emina una olei pondo uno passo pondo uno et sic ministras.

XXIIII. porcello exodiomum: porcellum accuratum ornauis et mittis in iuscellum sic condito: aicies in mortario piper grana L, mellis quantum conpedat, cepas siccas III coriandri uiridis siue sicci modicum, liquaminis emina, olei sextarium I, aque emina I; simul temperas in caccabulo. mittis in eo porcellum. dum bullire ceperit, sepius agitauis ut spissum fiat. si aliquid minus iuris facere ceperit, tunc adicies emina I aque. sic perquoque et sic porcellum inferes.

XXV. porcellum laseratum: teres in mortario piper ligisticum careum; misces ciminum paululum, lasar uiuum lasaris radicem; suffundis acetum, addis nucleos pineos cariotam mel acetum liquamen senape factu. oleo omnia temperas et perfundis.

XXVI. porcellu iuscellatu: mittis in mortario piper ligisticum aut anesum coriandrum ruta baca lauri, fricauis; suffundis liquamen, porro, passi siue mellis modicum, uinum modicum olei aliquantum. cum coxeris amulo oblicauis.

XXVII. agnu simplice: de agno decoriato facies cupadiola, lababis diligenter, mittes in cacabo. adicies oleum liquamen uinum porrum coriandrum cultro concisum. cum bullire ceperit, sepius agitabis et inferes.

XXVIII. edum lasaratum: edi intestinas bene purgatas imples piper liquamen lasar oleum et intra edum mittes et bene consues et cum edo simul cocuntur; et cum decoxerit, adicies in mortario ruta baca lauri, et lebato edo adque exugato ipso iure perfundis et sic ponis.

XXVIIII. turdos apantomenos: teres piper lasar baca lauri, admisces cum inogaro, et sic turdos per guttor imples et filo ligauis; et facies ei impesa in qua decocantur, que habeat oleum sales aqua anetu et capita porrorum.

XXX. turtures: aperies, ornauis diligenter; teres piper lasar liquamen modicum; infundis ipsas turtures ut conbibant siui et sic assas.

XXXI. ius in perdices: teres in mortario piper apio menta et rutam; suffundis acetum, addis cariotam mel acetum liquamen oleum. simul coques et inferes.

EXPLICIT BREVIS CIBORVM